---
title: "Sis'i beklemek"
where: ""
description: "Dünyanın sonuna yaslanmış bir sandalye\n Çekip oturabilsek keşke"
images: ["/images/hersey/CM1WDaQgCJh.jpg"]
kategori: ["hersey"]
etiket: ["hersey"]
weight: 100 
draft: true
---

{{< picture src="/images/hersey/CM1WDaQgCJh.jpg" title="[İçeriğin özgün hali](https://www.instagram.com/p/CM1WDaQgCJh)" alt=" ">}}


Kötü kahvelerin içildiği  
Herhangi bir beklemenin  
Asıl beklediklerinin bahanesi edildiği  
Bütün renklerin griye biraz yenildiği  
Alalade, kötü kafelerde  
İnsanın içine benzeyen bir taraf var  
Durmadan gösterdiğimiz lunaparklarımıza bitişik  
Bütün lambaların sönmemecesine yandığı  
Rengiahenk lunaparklarımıza bitişik  
Yalnız gitmek zorunda kalanların bildiği  
Sandalyeleri maviye, yeşile, pembeye boyalı  
Renkleri griye yılmış  
Girene başıma bir şey gelir mi acaba diye hissettirdiği  
Yalnızca beklemek zorunda olanların beklediği  
Derin bir nefes alıyorum  
Derin bir nefes daha alıyorum  
İçime inmiyor  
Gri bir güne çarpıp çarpıp her şey  
Saçılıp gözden kayboluyor  
Ellerini uzatıyorsun içime  
Ellerin içime çarpıyor  
Ellerimi uzatıyorum içime  
İçimde ıslanmasın diye  
Dünyanın sonuna yaslanmış bir sandalye  
Çekip oturabilsek keşke  
Üst üste kötü kahvelerin, sigaraların içildiği  
Olsa olsa bir lunaparka bitişik  
Oturabilsek keşke  
Lunaparkların bir türlü sevemediği  
Çocuklara yazık olduğu  
Çocukların kendilerini ziyan ettiği