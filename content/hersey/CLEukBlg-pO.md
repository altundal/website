---
title: "A postmodern gangster."
where: ""
description: "A postmodern gangster."
images: ["/images/hersey/CLEukBlg-pO.jpg"]
kategori: ["hersey"]
etiket: ["hersey"]
description: 'Tek tük arabalar var\nÖylece duruyorlar\nÜstlerinde kar, toz toprak\nÜstlerinde bir hiç gelinip alınmamışlık'
weight: 2
draft: true
---

{{< picture src="/images/hersey/CLEukBlg-pO.jpg" title="[İçeriğin özgün hali](https://www.instagram.com/p/CLEukBlg-pO)" alt=" ">}}


Güneşi bahar sanıyorsun  
Sanma  
"vakitsiz uykulardan uyandır beni"  
Açtırma beni vakitsiz  
Üşürsem incinirim  
"Bir kalır uzun kitaplarda anısı çok üşüdüğümüzün"  
Zamanı(vakiti) saat sanıyorsun  
Sanma  
Sen sandıkça içimde  
Blender gezdiriyor görünmeyen bir el  
"içim kıyılıyor"  
Geç geleceksin bugün  
Gün batımını bekliyorum ben de  
Güzel batıyor burada gün  
Sandalyenin sadece bir tanesi dönük denize  
Bulutlar toplandı  
Camda yağmur damlaları  
Hiç mi derdiniz yok üzülecek kardeşim diyor İstanbul  
Yedi emin otoparkını izliyorum  
Arabaların gözaltında tutulduğu  
Çok acayip  
Ya da bu neden bu kadar acayip?  
Kamyonlar araba taşıyorlar durmadan  
Ve telaşlı insanlar arabalarını almaya geliyorlar durmadan  
Bu otele getirilip bırakılmış gibi miyim  
Kendimi mi bekliyorum gelip almak için  
Akşam geleceksin  
Beni almak için  
Sonra gideceksin  
Tek tük arabalar var  
Öylece duruyorlar  
Üstlerinde kar, toz toprak  
Üstlerinde bir hiç gelinip alınmamışlık  
Zaman sanırım, yaşamanın zımparası  
Vakit de o yüzden inceliyordur, inceliyorsa  
İki sandalyenin sadece biri pencereye dönük  
Diğerinden sen bakardın boğaza  
Ve bana  
Gelip beni alacaksın değil mi  
Güneşi bahar sanıyorsun  
Bak işte gri bir kış akşamının sonunda  
Kış mevsiminin içinde bir kış  
Çiçeklerimle üşüyorum  
Donarak ölenler bir şey hissetmez diyorlar  
Bu gerçeği çiçeklere kim anlatacak bilmiyorum  
Gelince beni uyandır  
Bahar gelince  
"çok güzel uyuyordun, uyandırmaya kıyamadım", 2022 yazı