---
title: "Uzak."
where: ""
description: "Uzak."
images: ["/images/hersey/BPzvFZfBjL5.jpg"]
kategori: ["hersey"]
etiket: ["hersey"]
weight: 3 
draft: true
---

{{< picture src="/images/hersey/BPzvFZfBjL5.jpg" title="[İçeriğin özgün hali](https://www.instagram.com/p/BPzvFZfBjL5)" alt=" ">}}


allah'ın hakkı üç'tür. İlk ikisi gitti.  
Instagram'da başlayan hikaye Instagram'da biter  
Takibe takip, insana insan, yaşama yaşam  
Allah dağına göre kar veriyormuş  
Bizim allahla ne işimiz olur  
Ben kar'ıma göre dağ istiyorum  
Olduğum(uz) kadar güzel.  
Bazen işte insan ne yapacağını bilemiyor  
Bakabiliyor sadece  
Uzağa yani kendi içine  
Bizim allahla ne işimiz olur  
Ben dağıma göre allah istiyorum  
allah'ın hakkı üçtür.  
Üçü de gitti  
elmanın gölgesine asılıdır her şeyim  
gülüşüm, sevişim, özleyişim  
düşüm, düşmüşlüğüm, düşkünlüğüm  
dalına değil gölgesine asılıdır  
yani belki bir gün uçarım  
uçacaksam ayaklarımla uçacağım  
belki bir gün uçarım kim bilir  
düşeceksem elmanın gölgesine düşeceğim  
o fotoğrafı kim çekti biliyor musun?  
bu soruyu niye soruyorum biliyor musun?  
yanıtını bildiğim için  
yanıtını hiç bilemeyeceğim için  
allah'ın hakkı üçtür.  
Üçü de bitti  
dördüncüyle bunları yazıyorum  
ilk üçünü de allah vermemişti  
elimde bir çakı var  
durmadan ucumu sivriltiyorum  
bileylenmek bıçağın eksilmesidir.  
bütün bıçakların gurur duyduğu keskinlik, kesebilmek.  
hep öyle kalabilmek  
bıçakların ödediği en ağır bedeldir, keskinlik  
kendi sonlarına götürür bıçakları usul usul  
"yazdıkça eksilen bir şiir düşün sevgilim"  
"yazdıkça kendi sonuna giden"  
ne kadar çok kesersen, o kadar çok eksilirsin  
bu bir bıçağın alınyazısıdır  
bir insanın da  
bıçak keserken eksileceğini bilmez  
bilenirken niye köreldiğini bilmez  
bilenmenin kendini eksilttiğini bilmez  
ne öldürürken öldüğünü  
ne ölürken öldürdüğünü  
çok kesen bıçakların çok eksilmek alın yazısıdır.  
bu bıçağın seçtiğidir.  
ucunu sivriltirsen batmak için  
sivrildiğin yerden eksilirsin  
Bunu çangal yapanlar bilir  
bunu kirpiler de bilir  
kirpileri kirpilerden başkası sevemez  
bunu yalnızca kirpiler ve kirpi sevmeye çalışanlar bilir