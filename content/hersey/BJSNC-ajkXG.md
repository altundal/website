---
title: "Kireçburnu"
where: ""
description: "Uh. Sana buranın hikayesini anlatmış mıydım? Anlatırım. Hikayenin ortasına köprü dikmişler ama olsun."
images: ["/images/hersey/BJSNC-ajkXG.jpg"]
kategori: ["hersey"]
etiket: ["hersey"]
weight: 1 
draft: true
---

{{< picture src="/images/hersey/BJSNC-ajkXG.jpg" title="[İçeriğin özgün hali](https://www.instagram.com/p/BJSNC-ajkXG)" alt=" ">}}

Uh.  
Sana buranın hikayesini anlatmış mıydım?  
Anlatırım.  
Hikayenin ortasına köprü dikmişler ama olsun.  
Emek verip yenisini yapmadığımızdan, eski hikayeleri türbe ettik kendimize.  
Plaktan çalıyor olsaydık ya da kasetten.  
Dinlendikçe eskiyorlar.  
Bu anlatmalar da hikayeleri eskitiyor mudur böyle böyle?  
O gece sen buzlu badem almak için tezgaha doğru yürürken.  
Adama, bulaşma abi şahit mahit yazarlar deseydim keşke.  
Belediye işçilerine bu parkı, kaldırımları yıkayıp durmayın dedim.  
Bi sürü hikaye var, buzlu bademci de gitti şahidi de kalmadı dedim.  
"La bi çekil git tutucam tazyikli suyu üstüne kafan temizlensin."   
Bu parkta bir ağaç eksik.  
Elma ağacı.  
Elma'nın gölgesine gidememiştik.  
Belki de o yüzden olmamıştır.  
Sana çok uzun birşey söyleyecektim.  
Dilimin ucunda durup duruyor.  
Uğrayıp alsanya bi' ara.  
"Beni bekliyorsun. Ve onu bekliyorsun beni beklerken." Demişti.  
Sitem mi ediyordu yoksa sadece gerçeği mi seslendirdi.   
Hem de Edip Cansever alıntısıyla.  
"O ölen ben değildim."  Diye yanıtladım.  
Özdemir Asaf da okumuş muydu acaba?"  
Sana da oluyor mu bazen? Bekliyor musun?  
Neyi, niye beklemen gerektiğini bilmeden.   
Ben o zamanlarda buraya gelmeye çalışıyorum.  
Deniz hep burda.  
Birlikte bekleşiyoruz. 
Denizle kucakalaşamamak çok korkunç değil mi.   
Sarılıp bi teşekkür edemiyorsun.  
Atlayıp gelseydin keşke   
Reklam tabelalarının arkasına işediğimiz doğrudur.  
Taksiciye ayıp ettiğimiz de.  
Taksicinin bize ayıp ettiği de doğrudur.  
5 TL için şunca hatırayı dolandırdığına değdi mi?  
Senle mi kavga edelim yoksa eksik kaldıklarımızla mı?  
Ben böyle böyle bu denize sarılmanın bir yolunu bulacağım.  
Benim bütün buzlu bademcileri dövmemek için kendimi zor tuttuğumu  
Hala zor tuttuğumu  
Hoca bilir.  
Benim buzlu bademcilerle kapanmamış bir hesabım var.  
Doğrudur meselelerin onlarla ilgisi yok  
Benimki de doğru  
Dilimin ucundaki dilimde duruyor.  
Bir şeyin öyle olmayabileceğini bilmek ama yine de öyle yaşamak  
Buzlu bademciyi dövmek mi  
Dilimi kesmek mi?  
Umutsuzluk çok yazıldı ama çaresizlik  
Kimse ondan konuşmuyor  
Dilim ağzıma sığmıyor  
Ve bunun hiç şiiri yok  
Sanki hiç kimse  
Hiçbir şair bu duvarlara çarpmamış  
Hiçbir şair bu duvara tekrar tekrar çarpmamış  
Hiçbir insan da çarpmamış.  
Bu dünyada dili ağzına ilk sığmayan ben değilim  
Gönlü göğüs kafesine sığmayan  
Bir suçu yok ama buzlu bademciyi dövmek isteyen ilk kişi ben değilim  
Sonra denize sarılmak isteyen  
Yani zorunda kalan  
Denize sarılınca fırtıp koynunuzdan çıkıyor  
Sarılmazsanız içinde durabiliyorsunuz  
Bana yazmak çaresizlik  
Yazmak yani buzlu bademciyi dövmek istemek gibi  
Yaşayabilsem belki de yazmam  
Ya da başka şeyler yazarım  
Hiç kimse hikaye yaşandığı gibi anlatılsın istemiyor  
Azıcık bırak bizi de yaşayalım  
Yanlışsa da bırak bir şeyler de yanlış olsun  
Bu dünyanın doğrusu neresi ki  
Yanlışı da yanlış olsun  
Sana o kadar kızgınım ki  
"dünyanın en hüzünlü makarnası"  
Tarifini verebilirim  
Cennetten çaldığımız bir gündü.  
İnsan yapısı bir cennetten.  
Ben elma seviyorum diğer her şey boş  
Duvarlar, çitler, yasaklar.  
Ama ben elma seviyorum  
Cennetten kovulma pahasına  
Kürt demişti  
Cennet de burası, burada.  
Cehennem de burası  
Bu dünya yıkılsa  
Yenisini yapardım  
Bu gönül işi böyle  
Kahvaltıları bilmiyorum da sabahlar  
Boğaza bakıyordum kahve içerken  
İçimde eksik olmanın  
Yanlış olmanın verdiği huzur  
Yani insan olmanın  
Geçip karşıma oturdun da  
Gülüşün İstanbul'dan güzel  
Bu dünyayı yıkacağız muhakkak  
Yıkacağız ki yeniden yapabilelim  
İnsan yıkacaksa yapmak için olmalı  
Niye bu kadar uğraşıyoruz  
Çünkü hayat böyle  
Daha dünyada bir gününü bile doldurmamış yeğenim hatırlatıyor  
Ve doğum günleriniz kesişiyor  
Seneye unutulmuş olur en kötü öbür seneye  
Ada guzum baki  
İnsan istiyor ki bunları  
Bu kesişmeleri kutlayabilsin  
Yapraklar dikilmişler ay'a karşı  
Anlatsam inanmazsın öyle güzel  
Biliyorum  
Anlatsam inanmazsın  
Anlattım inanmadın  
Biliyorum  
Plazalara bakan gece konduların yıkık hissetmesi biraz da bundan  
Herkes gördüğünü mutlu sanıyor  
Yaşadığını mutsuz  
"ay ölür yılgınlıktan"  
Selamını aldım selamdan sayılırsa.  
Ne diyeyim?  
Dilerim denk geleceklerin kıymetini bilir.  
Çok güzel bir yerler görünce bazen, aniden sen çıkıp gelecekmişsin gibi oluyor.  
Önce göl uyandı usul usul.  
Sisini soyundu.  
Kurbağalar çıktı sonra, bir an düşünmedim değil  
Tutup öpsem bir tanesini  
Elmanın anlattığıdır  
Cennetten kovulanlar  
Al tatlım aldığın senin olsun  
Akşam üstü sahile indim  
Hiçbir şey yoksa bile deniz yerindedir  
Deniz yok  
Biraz bankta oturup eve döndüm  
Sabah döner herhalde  
Eve döndüm denizi bulamayınca  
Ev de yerinde yoktu  
Sabah ev de yerine döner herhalde