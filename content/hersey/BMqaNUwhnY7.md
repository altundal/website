---
title: "Taşralar ve beklemeler"
where: ""
description: "Kasabalar ve beklemeler."
images: ["/images/hersey/BMqaNUwhnY7.jpg"]
kategori: ["hersey"]
etiket: ["hersey"]
weight: 2 
draft: true
---

{{< picture src="/images/hersey/BMqaNUwhnY7.jpg" title="[İçeriğin özgün hali](https://www.instagram.com/p/BMqaNUwhnY7)" alt=" ">}}


Taşralar ve beklemeler.  
Bu geçen ikinci tramvay.  
Beklediğim ama binmediğim  
Belki de burası Laleli değil?  
Belki mi?  
Fin del Mundo.  
Dünyanın sonundaki koltukta bir köpek.  
Sonrası kalır  
Bundan daha iyi bir tarif yapamayacağımı biliyorum  
Sonrası kalsın istemem  
İnsan insanın eksiğidir.  
Bu tamamlıklara, düzgünlüklere, olması gerekenlere.  
Bu dünyada hiçbir şey tamam değil.  
Biz niye tamam olalım.  
İnsan niye gittiğini ve nasıl gittiğini çok önemsiyor  
Bazen gitmeyecek kadar önemsiyor  
Yola, gitmeye kıymet bırakmayacak kadar önemsiyor  
Bu akşam kendime gittim.  
Başkasından döndüm  
Ne acayip hikayeler.  
İnsan kendisininki en değişiği sanıyor  
Ne güzel hikayeler  
Benim değiller  
O akşam bu akşam da değil.  
Binmediğimiz tramvayları mı bıçaklasak?  
İlişmeyelim kimsenin tramvayına.  
Kendini beklemek ne acayip şey.  
Bir tramvayın ölebildiğini  
Hatta öldürülebildiğini  
Bıçakladığım zaman öğrendim  
İnsan bir tramvayı niye bıçaklar ki  
Herhalde çaresizlikten  
Ölmekten korkunca kendime, ölebildiğimi hatırlatıyorum  
Bu iyi bir şey değil  
Ölmek  
Ölebilmek  
Ve bunu kendine hatırlatmak  
Bunların hiçbiri iyi şeyler değil  
Nasıl bir gönülse bu  
Sanırsın ki camcı çocuğu  
Kırıldı kırıldı da  
Bir türlü dağılmadı  
Ne bileyim  
Öyle bakınca korktuğum görünmüyor  
Solumdan bakınca hem korktuğum  
Hem de içim görünüyor  
İçim güzeldir benim  
İçim kireç tutar  
Yani sürmeyi düşünürsen, yaşamını yaşamıma  
Burası Laleli  
Benim babam camcı değil  
Benim babam yok zaten  
Konu bu da değil  
Senin elindeki fırça değil  
Değdiğin yerler acıyor  
Elin de acıyor galiba  
İnsan kendini kesmeden  
Başkasını kesemezmiş  
Bıçak işi böyle  
Sana da biraz bahsetmiştim  
Elin ayağın kesilmeden  
Tramvay bile bıçaklanmıyor  
Tramvay meselesi böyle  
İnsan önce kendini kesiyor  
Kesmek isterse de başkasını  
Bu beklemektir  
İlla ki birine zahmet olur  
Burası Laleli  
Burası bizim Laleli'miz  
Öyle. Pejmurde. Dağınık. Dolandırıcı.  
Ama burası bizim Laleli'miz  
Yaparsak biz yaparız  
Yıkarsak da biz.  
Burası benim Laleli'm.  
Ben buradan ya bir tramvaya bineceğim  
Ya da bir tramvaya bineceğim  
Laleli den dünyaya bir tramvay kalkmıyor  
Doğru.  
Bıçaklayınca ölmüyorlar da  
O da doğru  
"düşmüş kalkmış bir allah gibi" mi  
Herhangi başka şiirde nasıl anlatıldıysa  
Kimse çaresizliği yazmıyor  
Ama  
Ya o tramvay gelecek  
Ya da getireceğim  
Ya o tramvay ölecek  
Ya da ben öldürmeyeceğim  
Ellerim acıyor benim  
Tramvayın babası da camcı değil  
Durak doğruymuş da  
Yolun yanlış tarafında bekliyormuşum  
Karşıya geçtim  
"bütün mümkünler karşı kıyıda" kaldı.