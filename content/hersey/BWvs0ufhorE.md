---
title: "Rengiahenk bir gündü. Senin olsun."
where: ""
description: "Rengiahenk birgündü Amazon'da. Senin olsun."
images: ["/images/hersey/BWvs0ufhorE.jpg"]
kategori: ["hersey"]
etiket: ["hersey"]
weight: 4 
draft: true
---

{{< picture src="/images/hersey/BWvs0ufhorE.jpg" title="[İçeriğin özgün hali](https://www.instagram.com/p/BWvs0ufhorE)" alt=" ">}}


Geldi yine senin günlerin, mevsimlerin he mi?  
Ne gelir elimizden insan olmaktan başka?  
Bir an sen yazdın sandım uyarıyı görünce.  
Böylece kaldık mı?  
Yıllar yılı sıkılan çamaşırı sıkıyoruz da hala su damlıyor.  
Herşeyi astım, herşeyi astım da bazı şeyleri hiç kurutamadım.  
Asmak ne garip şey  
Asılmak da  
Herkes en son yüzyıl önce yapıldı sanıyor  
Halbuki hala o kadar çok yapılıyor ki  
Çamaşır asar gibi insan asıyoruz  
Öyle kolay, öyle sade.  
İnsan mı asıyorsun diye sorsalar, yahu ne alakası var yeni çamaşır yıkadım der  
Öyle kolay  
Devletler yapınca çok şaşırıyoruz  
Aramızda devletlerden daha kolay, daha çabuk insan asanlar var  
Devletler suçlu orası muhakkak  
Biz daha mı az suçluyuz  
Burası muamma  
O muammanın içinde yaşıyoruz.  
Ben bir daha gölgesine sığmadığım söğüdün gölgesine  
Yarınına gülümseyemediğim mavi gözlü kargalar adasına  
İthafında bile sahibinin adını anamadığım  
Şiirler yazmak istemiyorum  
Yazmayacağım da  
Sen'lerin en güzeli sensin  
İşte peygamber katiliyiz  
Ne bileyim.  
Bir şeyi doğru yaptık.  
İyi ki de yaptık  
Ama işte buradayız  
Peygamber katilleri  
Bir çağı kendi üstümüze kapattık  
Ne bileyim.  
Olsa olsa kaderdir bütün bu olan  
Allah'a inansam yine belki böyle söylerdim  
Ama inanmıyorum, yine de böyle söyledim.  
Yani kader değil bu.  
Sensin.  
Bunu böyle biz yaptık  
O benim durduğum sondur  
Ola ki durmak beklemeye karışsın  
Bir daha karışsın istemem  
Bunun adı 20 temmuz olsun  
Birgün adı olacak kadar olursa  
Yani *kader* bu.  
Bir tek sende var dış kapının anahtarı  
Her şeyi yeniden yaptım  
Kilidi değiştirmedim  
Hala sadece gerçekten açmak isteyenlere açılıyor  
Emekle çalışan kilit  
Beyaz takım elbiseyi henüz almadım ama daha gencim zaten  
Vakti gelince alırım  
Koleraya gerek yok  
Seni o kadar özledim ki kürt.  
Bir temmuz daha gelip geçecek  
Okuyan yalnızlıktan sanır  
Çoğunluk kalabalıktan  
Buralar çok güzel gelsene.