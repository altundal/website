---
title: "Üç Uruguay"
where: ""
description: "Dün ikimiz de arazide çok hırpalandık, istediğimiz yere varamasak da her yol bir yerlere çıkıyor."
images: ["/images/hersey/B2JjPLJAL23.jpg"]
kategori: ["hersey"]
etiket: ["hersey"]
weight: 2 
draft: true
---

{{< picture src="/images/hersey/B2JjPLJAL23.jpg" title="[İçeriğin özgün hali](https://www.instagram.com/p/B2JjPLJAL23)" alt=" ">}}


Üç, sana bazen yük oluyormuşum gibi hissediyorum  
İki kişilik bir motor değilsin  
Ama sanki sen de yüklerini yükten görmüyorsun  
Görüyor musun yoksa?  
Bana arkamdaki artçı gibi gelmez seviyorsam  
Ağırlığını bilmem. Sen biliyor musun Üç?  
Sarıldığını bilirim, yakınlığını.  
Böyle bakınca  artçılık motor sürmekten daha zahmetli.  
Artçı ne düşünüyor acaba Üç?  
Söylemiş miydim seni çok kuul buluyorlar hikayen beni geçiyor bazen  
Kuulsun zaten. Benden güzel hikayen var.  
Adını sayı sananlar var.  
Uruguaylı olduğunu bilmiyorlar.  
Çok değişik bir yer değil ama Uruguay'ı görmeni isterdim Üç.  
Dün gece bir iki hayal kurdum.  
Sana bir boy büyük zahmetli hayaller.  
Bana da bir boy büyük hayaller.  
Hayal için değiştirilmeyi dert etmezsin diye düşündüm.  
Öyle olsa bile yine adın Üç olurdu.  
Şiiri biliyorsun.  
Doğru diyorsun  
Ben seni uzun yolda yürürken görmedim ki hiç.  
Geçenlerde Aslı Serin okudum sana anlatmadım  
Bu görmeme işlerine ve uzun yol işlerine çok güzel bir takla attırmış  
Bi' yüzyüzelik bi' düşmüş kalkmış allah gibilik, bi' kendilik  
Bi' gölge boksu meselesi açmış  
Yerinde ve güzel bi şiir olmuş  
Okuduğunun üstüne yaşamını ve fazlasını koymasını seviyorum insanların  
Şairlerin de.  
Hazırlandın, hep hazırsın Üç. Biliyorum.  
Ama sen de şiiri biliyorsun.  
"hazırlandın diyelim"  
Nişantaşı'nda bir evin arka bahçesinde öyle bir incir var biliyor musun?  
Ben de çok alakasız sebeplerle öğrendim  
Ama sen yine de hazır ol.  
Sen yolu biliyorsun  
Gitmeyi, kalmayı, varmayı.  
Adını biliyorsun.  
Dönmeyi biliyorsun.  
Gitmemeyi, kalmamayı, varmamayı.  
Dönmemeyi. Uruguay'ı.  
Biliyorsun.    
Bana hangisi lazım olur bilmiyorum.  
Birimizin hazır olması iyi.  
Bakarsın sana yük oluruz.  
Bazı cümleleri birinci çoğul şahısta kurmak ne güzel üç  
Ben iki olursam seninle birlikte Üç oluyoruz.  
Adının öyle bir tarafı da var madem rakamlardan konuşuluyor.  
Ben şu yazdığım gibi iki olabilsem  
Aslında tek oluyorum  
Matematik ile yaşam arasında böyle bir gariplik var  
Bazen iki şeyi toplayınca bir çıkıyor ve seviniyorum.  
Meseleye kilo üstünden bakmazsak  
Sen de seviniyorsundur Üç.  
Haklısın biraz mantıksız.  Ve saçma.  
Ama güzel be Üç. Değil mi yoksa?  
Bize bilmediğimiz şahıs zamirlerini mi soracaklar?  
Sorsunlar Üç. Senin notun çoktan verilmiş.  
Bilmediğin şahıs zamirleri olsun.  
Rıfat Ilgaz ı Oktay Rıfat diye hatırlamış olmamı sıkıntı etmezsin herhalde Üç.  
Remzi artık şiir adı değil zaten  
Şairi yanlış hatırlamam da benim eksiğim olsun  
Ayıbımı örtüyor değilim, çok şey değişti.  
Ayıplar örtülmeye gerek duymayacak kadar çoğaldı  
Bilmiyorum ki Üç.  
Bilmediğimi konuşuyoruz  
Seninle bilmediklerimi konuşmak güzel, Üç.  
Yani konuşabilmek.  
Uzun eski bir hikayedir  
Keşke bana da biri böyle uzun uzun anlatsa  
Ama "ah kimsenin vakti yok"  
Şiiri biliyorsun Üç.  
Sana uzun söyleyeceğim  bi şey yok  
Yoksuluz geceler kısa  
Dörtnala sevişmek lazım  
Ama sen şiiri biliyorsun  
Yoksul değiliz  
Olsa olsa yoksun olabiliriz  
Yoksunluk geçebilen bişey işte Üç.  
Üç'müş kalkmış bi allah gibi.  
Üç, meşhur oldun he.  
Ne bileyim işte Üç.  
Biz seninle hep yollarda beraberiz  
Yol var ama gideni yok.  
O yollar ne olacak  
Onlara kimsenin gitmediğini kim anlatacak?  
O yolların vardığı yerler ne olacak?  
Hepimiz gittiğimiz yerleri anlatıyoruz.  
Gitmediğimiz yerleri kim anlatacak?  
Ben anlatacağım  
Gitmediğimiz yerleri.  
Nasılsın Üç efendi? Kapandık kaldık böyle.  
Gitmenin hikayesi var. Kalıvermenin de öyle. Hepsinin zorluğu kendince.  
Kitabın ilk adı o yüzden "ayazda bir kertenkele" idi.  
Nasıl kalıveriyorsa ayazda bir kertenkele  
Bu işleri çözerse Yakup çözer  
Çağıralım gelsin.  
Bu dünyanın efendisi ben değilim  
Efendideki iki anlamlılık ne kadar zıt değil mi  
Biri üstten bakmaya biri alttan anlamaya  
Yakup gelsin Üç.  
Çağıralım  
Bıçaklarını da getirsin  
Ben sıkıldım efendilikten  
Üç, iki şeyi iyi bilir  
Gitmeyi ve bozulmayı  
Varmayı ve bozulmayı  
Gelince hoş gelirsin sanıyordum Yakup.  
Hoş olmuyormuş gelişin  
İnsan yıkmak için yıkmamalı Yakup  
Yoklukta buluşmamalı  
Elini yüzünü yıka da geç otur  
Elim ayağım, içim dışım hep kesik  
Nasıl kırsın insan başkasını, kendini kırmadan  
"Bir çift güzel sözünle geçebilirdi tüm kırgınlığım" demiş  
Geçerdi biliyorsun Yakup  
Geçerdi biliyorum  
"Bir mısra daha söylesek sanki her şey düzelecek" dediydi Süreya  
Çok şiirler yazıldı ama insan hiç düzelmedi  
Ödeştik sanırım gara gız.  
Keşke ödeşmeseydik.  
Benim kırgınlıklarım bana kalsaydı  
Matkabı toplamasaydım keşke  
Oradan anlaşamayıp dağılsaydık efendice  
Kahvaltı sırasında sigara içip ara verdiğimin farkında değildim.  
Öyle mi kalsaydı acaba.  
Ben şimdi sana şemsiyenin gölgesini nasıl anlatayım  
Bazen "acaba" diyorum Üç.  
Sen şiiri bilirsin  
Bilmiyorum ki sonunda mıyız her şeyin?  
Vazgeçmenin çiçekçesi  
Her şey asılabilir bir ağacın dalına  
Bir dilek  
Bir yaşam  
Bir ölüm  
Fin.