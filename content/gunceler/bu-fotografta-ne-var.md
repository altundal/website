---
title: "Günce: Bu fotoğrafta ne var?"
date: "2023-07-26"
when: "Ocak 2023, Meadowbank/Sydney"
description: "Günce: Bu fotoğrafta ne var?"
images: ["/images/ben.jpeg"]
kategori: ["günce"]
etiket: ["ben"]
---

{{< picture src="/images/ben.jpeg" title="[Tövbe estağfurullah](https://www.instagram.com/p/CuOa9MINvOZ/)" >}}

Bu günce benim için bir dönemin kapandığının yeni bir yaşamın başladığının güncesi. Muhakkak hayatta böyle keskin geçişler yok. Siyah beyaz yerler değil buralar. Bir kitap okuyunca değişen hayatlar, bir sabah kalkınca artık eskisi olmayacağımlar. Keşke gerçek hayatta da olsalar ama yoklar. Neredeyse 5 yıl süren bir yolculuğun uğrağı buralar. 

Bu fotoğraf 2022 Ağustos’unda, Tavak Köyünde çekildi. Ve bu fotoğrafta bir çok şey var; 

<!--more-->


- Sigara sağlığa zararlıdır.
- Kadraja girmemiş, yanımda Tuborg Gold kutu var. İçki de sağlığa zararlıdır ama seviyorsanız için, afiyet olsun güzel, keyifli bi’ şey. 
- Büyüdüğü, yaşadığı aileye, topluma ‘uyum sağlamak’ için birasını saklamış bir kişi var.
- Büyüdüğü, yaşadığı aileye, topluma saygısızlık olacağını düşündüğü için yarı çıplak fotoğrafını paylaşmamış bir insan var.
- Çok özgür görünen ama sevilmek, sayılmak için hiçbir önemi olmadığını bildiği şeylere hayatı boyunca ‘özen göstermiş’ bir insan var.
- Yine aynı sebeplerden fotoğraf günü takmadığım ama takmayı çok sevdiğim iki tane altın küpem var.
- Hiç de fena değil aslında ama yıllarca kendi bedenini, görünüşünü sevememiş bir insan var.
- Kendisi hiç bir sorun etmediği halde, sevgilisi doğru bulmadığı için bu fotoğrafı paylaşmamış bir insan var.
- Yerli yersiz bir çok şey için sevgilisini kıskanıp, sıkıntı çıkarmış bir insan var.
- Kendisi özenli ve saygılı bir hayat yaşadığı halde hayatı boyunca saygısı, özeni başka şeylerden ölçenlerce yeterince saygılı bulunmamış bir insan var.
- Kendini de kendi özeni ve saygısı ile ölçememiş bir insan var.
- Bütün bunları öyle yapan ama öyle yapmamaya çalışan bir insan var.
- Bütün bunları başka türlü yapamadığı için kendisiyle çatışan bir insan var.
- Garip gurup da olsa, kendini eksilttiğini de bilse o sevgilere ihtiyacı olduğunu bilen bir insan var.
- O gün orada otururken bütün bunlarla ne yapacağını bilemeyen bir insan var.
- O gün orada otururken bütün karmaşayla başa çıkamayacağını düşünen bir insan var.
- Son olarak; hayatının geri kalanını öyle yaşamak isteyen, bunun için elinden geleni yapan bir insan var. 

\* *Güncenin yazıldığı zamandan bu yana iyiye giden şeyler oldu. Yolculuğuma eşlik edenlere kocaman teşekkür.*
